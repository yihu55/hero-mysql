Dag 8
Hjältar
Skriv en Express-applikation där man kan spara och visa information om hjältar. All information om hjältarna ska lagras i MongoDB. Använd Express-templates för att generera HTML.

Applikationen ska ha följande funktionalitet:

Skapa hjältar
Det ska gå att lägga till nya hjältar i applikationen. Detta görs med ett formulär där användaren får mata in olika hjältemodiga egenskaper, t.ex. namn, ålder, favoritmat, styrka, intelligens, med mera.

Formuläret ska sparas genom att göra en POST mot en endpoint som heter /heroes.

Lista hjältar
Gör man en GET mot "/" ska en översiktsvy med hjältar visas. Klickar man på en hjälte ska man komma till en detaljvy om hjälten.

Detaljvy
Gör man en GET mot "/heroes/:id" ska hjälten vars _id är samma som :id-parametern visas. I detaljvyn ska all tillgänglig information om en hjälte visas. 

Om det inte finns någon hjälte med det givna ID:t ska användaren få ett 404-svar tillbaka (slå upp hur man gör det med Express!)

Hjältar - fortsättning
Se till att varje hjälte är kopplad till en Location, som representerar den plats där hjälten just nu befinner sig.

Skapa och lista platser
Se först till att man kan skapa Locations, genom att göra en POST till /locations. En plats kan innehålla valfri information, men ska som minst ha ett namn.

Samma endpoint ska även lista alla platser om man gör en GET.

Flytta hjältar
Gör så att man kan flytta på en hjälte genom att lägga till ett formulär på /heroes/:id-vyn. Formuläret ska innehålla en drop-down med alla befintliga platser; skickar man formuläret ska hjälten kopplas till den valda platsen.

Detaljvy för platser
Lägg till en detaljvy för platser på /locations/:id som visar information om den valda platsen samt en lista på hjältar som befinner sig där just nu.